---
layout: post2
language: "nl"
keywords: "Coaching education FIRST"
image: "/images/Butler/Passion/1/img/3.png"
title: "Coöperatief leren en FIRST® LEGO® League"
minidescription: "This article discusses the role that FIRST LEGO League can play in education."
sidetitle: ""
side: ""
author: "Angela Wellink<br>NXT Generation <br>Eindhoven, The Netherlands"
authorim: "/images/people/NXTSupport.jpg"
---
>Binnen het FLL programma zit voor ieder wat wils, voor doeners, denkers, dromers en beslissers.

![](/images/coachcorner/NXTGeneration2.jpg)

Ik merk dat het geweldige FIRST® LEGO® League programma steeds vaker wordt ingezet op het basis-en voorgezet onderwijs. Helaas valt het mij ook op dat dit ook meer en meer wordt ingezet als "makkelijk" en snel te implementeren programma voor A+ kinderen, ofwel kinderen die een extra uitdaging nodig hebben. 

Dit vindt ik erg jammer. Want heeft niet elk kind een extra uitdaging nodig en is een team net als een klas  juist niet gebaat bij de diversiteit aan talenten? 

Kinderen die moeite hebben met taal en rekenen krijgen vaak extra aandacht op deze gebieden en dat is goed maar ze worden op die manier ook elke keer weer geconfronteerd met iets waar ze niet zo goed in zijn. Soms vraagt deze extra aandacht voor taal en rekenen zoveel tijd dat deze kinderen worden buiten gesloten van leerzame, leuke  en uitdagende programma's zoals FLL®. 

### Coöperatief leren

Als FLL® coach heb ik  gemerkt dat kinderen binnen een FLL® team juist heel veel van de interactie met elkaar kunnen leren. De gedachte achter samenwerkend leren is dat zowel de zwakke als de sterke kinderen hiervan leren. 

Kinderen die sociaal niet zo sterk zijn leren assertiever te zijn en kinderen die misschien niet zo goed zijn met taal blijken geweldige robotbouwers te zijn die alles weten over lego of fantastisch te kunnen presenteren. Kinderen die verlegen zijn leren hun grenzen te verleggen en kinderen die het moeilijk vinden om samen te werken merken dat wanneer  je samen aan iets werkt je veel meer kan bereiken. 

Binnen het FLL® programma zit voor ieder wat wils, voor doeners, denkers, dromers en beslissers. Ze hebben elkaar nodig, ze vullen elkaar aan en leren met en van elkaars talenten, passie, moed, creativiteit en nieuwsgierigheid.

### NXT Generation

Het team NXT generation was vele jaren zeer succesvol. Niet omdat er 10 bollebozen in zaten maar 10 kinderen met dezelfde passie en moed. Ze hadden de moed om elkaar om hulp te vragen op de gebieden waarin ze zelf minder goed in waren, ze durfde elkaar te verbeteren en elkaar te stimuleren. Ze waren  creatief en konden buiten de lijntjes denken omdat elk teamlid waardevol was op zijn/haar eigen manier met zijn/haar eigen talenten. De teamleden hadden geen (voor)oordeel, daarom voelde iedereen zich veilig en welkom. Ze waren nieuwsgierig naar alles wat er op hun pad kwam en zo trots op wat ze keer op keer weer met elkaar hadden bereikt. 

FLL® is daarom in mijn ogen meer dan een A+ project of uitdaging voor slimme kinderen. Bij FLL® mag je zijn wie je bent en iedereen respecteert, waardeert en accepteert elkaar. 

Leren doe je samen, FIRST® LEGO® League doe je samen, daarbij sluit je niemand uit!
